# Ohjauslaiteliitokset

Jotta saat ohjausasetukset välittymään ohjattavaan laitteeseen, tulee edellä lisättyyn ohjauskuormaan tehdä ns. ohjauslaiteliitos.

Mikäli et ole lisännyt ohjauslaitetta vielä sivustolle, tulee se tehdä viimeistään tässä vaiheessa "Ohjauslaitteet" -osiossa.

Kun olet lisännyt ohjauslaitteen sivustolle, pääset ohjauskuorman asetuksista lisäämään ohjauslaiteliitoksen. Kyseisellä lomakkeella valittavissa ovat sellaiset ohjauslaitteen ohjauskanavat **jotka eivät ole liitettynä mihinkään ohjauskuormaan**. Ohjauslaiteliitosta tehdessä asetetaan ohjattavan kuorman nimellisteho mitä hyödynnetään tulevaisuudessa Pörssärin kuormanohjauksessa. Ohjaustavaksi voit valita joko normaalin ohjauksen (rele kytketään päälle kun ohjattava kuorma halutaan päälle) tai käänteisen ohjauksen (rele kytketään päälle kun ohjattava kuorma halutaan pois päältä, esim. lämmityseston aktivointi maalämpöpumpussa).
