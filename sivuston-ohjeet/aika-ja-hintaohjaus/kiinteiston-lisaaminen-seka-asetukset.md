# Kiinteistön lisääminen sekä asetukset

Ohjausasetusten lisääminen aloitetaan lisäämällä käyttäjätunnukselle kiinteistö Ohjausasetukset-osiossa. Kiinteistön pääsulakekoko valitaan sähköliittymän mittarikeskuksen pääsulakekoon perusteella. Mikäli sinulla on tarkoitus hyödyntää aurinkosähköohjausta tai ulkolämpötilaennusteen perusteella laskettavaa ohjausta, kannatta jo tässä vaiheessa lisätä kiinteistön sijaintikoordinaatit. Koordinaatit löytää esimerkiksi Google Maps -palvelun avulla.

Kun olet lisännyt kiinteistön, voit halutessasi lisätä mukautetut hinta-asetukset. Mikäli sinulla on käytössä kiinteä sähkön siirtotariffi, ei mukautettuja hinta-asetuksia ole välttämätöntä käyttää. Tällöin  sähkön tuntihintana käytetään verollista spot-hintaa ilman myyjäyhtiön marginaalia. Mikäli sinulla on käytössä vaihtuva tariffi, esimerkiksi aikasähkö tai kausisähkö, on hyödyllistä syöttää omat hinta-asetukset. Tällöin ohjausasetuksissa käytetään sähkön kokonaishintaa, mikä on hyvä huomioida hintarajoja asetettaessa.

Mikäli käytössäsi on aurinkovoimala ja haluat käyttää aurinkosähköennusteeseen perustuvaa ohjausta, voi lisätä kiinteistöön Aurinkosähköjärjestelmiä. Jokaisen paneelikentän voi syöttää erillisenä aurinkovoimalana jolloin päästään parhaaseen ennustetarkkuuteen.
