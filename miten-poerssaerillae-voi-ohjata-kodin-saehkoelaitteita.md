---
layout:
  title:
    visible: true
  description:
    visible: true
  tableOfContents:
    visible: true
  outline:
    visible: true
  pagination:
    visible: false
---

# ❓ Miten Pörssärillä voi ohjata kodin sähkölaitteita?

Yksinkertaisimmillaan Pörssärin ohjausehdoissa voidaan määrittää sähkölaitteelle, esimerkiksi lämminvesivaraajalle, vuorokauden sisällä haluttu tuntimäärä minkä laite on kytkettynä päälle. Pörssäri katkoo ohjauskontaktorin kautta tulevaa sähkönsyöttöä esimerkiksi aiemman yösähköohjauksen rinnalle asennetun Shellyn avulla.

Ohjaus on mahdollista valita vain osalle vuorokaudesta, eli mahdollisuus on esimerkiksi sähköauton latauslaitteen ohjaukseen siten, että yöaikaan etsitään aina haluttu määrä edullsimpia tunteja. Tämä sopii erityisesti lataushybridien kanssa, jotka vaativat latausta käytännössä joka yö. 

Ohjaus on mahdollista aktivoida myös sähkön hintatietojen perusteella. Myös hintatieto-ohjaus voidaan asettaa vain osaan vuorokauden tunneista.

Pörssäri mahdollistaa myös kiinteistöön asennetun aurinkovoimalan hyödyntämisen ohjausten laskennassa. Pörssäri ei pyri käyttämään joka päivä kaikkea tuotettua aurinkosähköä itse, vaan aurinkoennusteen sekä sähkönhinnan perusteella arvioi kannattaako sähkölaitteita kytkeä päälle edullisen sähkönhinnan aikaan, oman sähköntuotannon ollessa parhaimmillaan vai jokin yhdistemä näiden väliltä.
